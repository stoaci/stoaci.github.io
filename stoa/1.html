<!doctype html>
<html>
 <head>
   <meta charset="utf-8">
	<link rel="stylesheet" href="style.css">
  </head>
  <body>
  
  

We suffer more in imagination than in reality. -Seneca

<p>
Şems-i Tebrizi nin çok sevdiğim şöyle bir paragrafı var. “Sen kendin bir hayal kurdun ve o hayal seni üzüyor. Bir hayalden başka bir hayal daha doğuyor ve git gide başka hayallerle kaynaşıyor. Bu şekilde hayaller zinciri doğuyor. Şunu üç kere de: "Hayaller beni terk edin, terk etmezseniz ben sizi terk ederim". Neyi yemekten ve yapmaktan korkuyorsan onu yeme ve yapma. “
</p><p>
Burada gördüğümüz gibi, kurduğumuz hayallerin aslında negatif sonuçlar doğurma şansı var. Aslında bu hayallerin doğurduğu bir şey de değil, bizim kendi kendimize yaptığımız bir şey. Hayal kurmak güzel, bu hayalleri pozitif tutarsak eğer günlük hayatımıza ve uzun vadede psikolojimize yapacağı çok büyük yararlar var. Ancak bizler genellikle, özellikle günlük hayatımızda yaşadığımız sorunlardan dolayı karamsarlık içerisinde olabiliyoruz. Bu karamsarlık içinde ise, aslında bilinçli şekilde hayal kurmaktan uzaktayız. Aksine, bir işler kötü gider mi diye düşünüyoruz sadece. Ancak bunlar aslında henüz olmamış, belki de hiç olmayacak, tamamen hayal gücümüz sayesinde gördüğümüz şeyler. İşin kötü tarafı, bunları görmek bizi üzüyor. Belki de hiç olmayacak, hatta büyük ihtimalle olmayacak şeyler uğruna kendimizi paralıyor, zamanımızı harcıyor, o an olduğu gibi gelecek sürelerimizi de etki altına alıyoruz. Bununla birlikte, etkilenen psikolojimizden dolayı sevdiklerimiz ve sevenlerimizi de farkında olmadan o enerji içerisine alıyoruz.
</p><p>
Örneğin Şems in söylediği gibi. Hepimizin başına gelmiş olduğuna eminim. Belki derimizde küçük bir kızarıklık gördük, ama bunu hemen büyüttük kafamızda. “Bunlar neden benim başıma geliyor? Belalar hep beni bulur.” Ardından belki de internette arattık, bunun bir kanser belirtisi olabileceğini falan düşündük. Bir sıcak basması oldu o an, sıkıntılanmaya başladık. İşte bu aslında Şems in tam söylediği şey, aynı zamanda Seneca nın da bahsettiği şey zaten. Aslında hiçbir şey yok ortada, belki olasılığı bile yok, ama biz bunu düşünerek, hayalgücümüzde bunu gerçek haline getirerek, aslında tek sahip olduğumuz “an” ı buna harcıyoruz, kendimizi üzüyoruz. 
</p><p>
Fark etmemiz gereken şey, sahip olduğumuz tek şeyin “bu an” olması. Bu anı, sadece “olma olasılığı olan şeyler” için harcamak, ve bununla beraber zincirleme şekilde gelen anları da mahvetmek bizi üzüyor. Onun yerine, elimizde olan şeylerle ilgili önlemler alıp, bunların üstesinden gelmeye çalışmalı ve elimizde olmayan şeylerle ilgili bir şey yapamayacağımızı bilmeliyiz.
</p>
    <hr>
    24 Eylül 2019
</body></html>
